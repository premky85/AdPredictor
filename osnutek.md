Projektna naloga za predmet Podatkovno rudarjenje

S sošolci smo se odločili, da bomo za projektno nalogo analizirali oglase na slovenskih spletnih straneh. Na podlagi podatkov bomo poskušali napovedati ID-je uporabnikov, katerih večja verjetnost je, da se odzovejo s klikom na oglas s panoge. Na podlagi rezultata bomo ocenili, za koliko odstotkov se algoritmično lahko izboljša ciljanje oglasov.

Podatke bomo dobili v datoteki, ki ima naslednje atribute:

Datum, Časovni okvir, ID uporabnika, Naprava uporabnika, ID strani, ID podstrani, Kategorija strani, ID kampanje, ID oglasa, Panoga oglasa, Število zahtevkov, Število klikov, Število prikazov

Na podlagi podatkov bomo delali primerjavo interesnih skupin  med panogami in poskušali ugotoviti kako verjetno ljudi, ki zanima neka panoga, zanima tudi druga in s tem poskušali povečati verjetnost klika na oglas. 

Trenutno imamo idejo določati ciljne skupine s pomočjo clusteringa in segmentacije, vendar bomo tekom naloge videli, katere načine napovedovanja bomo uporabili in kakšne so razlike med njimi.

Podatke bomo dobili od podjetja, ki se ukvarja s spletnim oglaševanjem - iProm, ki smo jih spoznali na sejmu podjetij na FRI-ju. Obljubili so nam, da nam bodo zagotovili podatke, z njimi pa smo se tudi že sestali in predebatirali idejo, ki so jo potrdili in nam dali nekaj napotkov, na kakšen se lotiti naloge.
